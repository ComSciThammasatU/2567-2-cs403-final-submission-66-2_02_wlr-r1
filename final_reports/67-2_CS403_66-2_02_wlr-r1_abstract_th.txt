โมบายแอปพลิเคชันสำหรับหมู่บ้านจัดสรร (หมู่บ้านฉัตรหลวง16)
Mobile application for housing developments (Chat Luang 16)
การอาศัยอยู่ร่วมกันภายในหมู่บ้านจัดสรรต้องมีข้อปฏิบัติร่วมกันและมีความยุติธรรม ดังนั้นจึงได้ก่อตั้งนิติหมู่บ้านขึ้นมาเพื่อเข้ามาบริหารจัดการและช่วยอำนวยความสะดวกให้กับลูกบ้าน ทุกคนในหมู่บ้านซึ่งการอยู่ร่วมกันในหมู่บ้านก็จะมีสิทธิประโยชน์ที่ได้รับร่วมกันเช่น สนามหญ้า สระว่ายน้ำ ยิม รวมไปถึงการทำความสะอาดพื้นที่ส่วนกลาง แต่ต้องแลกกับการจ่ายค่าส่วนกลางเพื่อ เป็นค่าบำรุงสถานที่ส่วนกลาง โดยลูกบ้านทุกคนจะต้องจ่ายเงินค่าส่วนกลางให้กับนิติทุกเดือน เพื่อได้รับสิทธิประโยชน์ เนื่องจากการโปรโมชั่นของทางโครงการทำให้ลูกบ้านไม่ต้องจ่ายเงินเป็นเวลา 2 ปี หลังจากนั้นค่อยเริ่มทำการจ่ายเงินค่าส่วนกลางส่งผลให้ลูกบ้านอาจจะหลงลืมวันที่ตนเองต้องจ่ายเงินค่าส่วนกลางส่งผลให้ลูกบ้านไม่ได้รับสิทธิการใช้งานหรือสิ่งอำนวยความสะดวกสำหรับพื้นที่ส่วนกลาง 
โครงงานนี้จัดทำขึ้นเพื่อช่วยแก้ปัญหาดังกล่าวโดยผู้จัดทำได้ทำการพัฒนาโมบายแอปพลิเคชันซึ่งทำหน้าที่เป็นตัวแจ้งเตือนให้ลูกบ้านเมื่อถึงกำหนดวันจ่ายเงินค่าส่วนกลางและยังเป็นสื่อให้ความรู้กับลูกบ้านและลูกบ้านสามารถแสดงหลักฐานการจ่ายเงินค่าส่วนกลางไปยังนิติ และนิติสามารถตรวจสอบการจ่ายเงินค่าส่วนกลางได้ง่ายมากขึ้น
ผู้จัดทำคาดหวังว่าโมบายแอปพลิเคชันนี้จะสามารถช่วยแก้ปัญหาการหลงลืมวันจ่ายเงินค่าส่วนกลางเมื่อถึงกำหนด เป็นตัวกลางระหว่างลูกบ้านกับนิติและยังสามารถใช้โมบายแอปพลิเคชันเพื่อเป็นข้อมูลแสดงสิทธิประโยชน์ของ การจ่ายเงินค่าส่วนกลาง
